<p>Flamingot (Phoenicopteridae) on lintujen heimo, joka toisinaan lasketaan haikaralintujen (Ciconiiformes) lahkoon,[1] toisinaan omaan flamingolintujen lahkoonsa (Phoenicopteriformes)[2]. Jälkimmäisessa luokituksessa Phoenicopteridae on lahkonsa ainoa heimo. Flamingojen heimoon kuuluu kuusi lajia, jotka jaetaan kolmeen sukuun: Phoenicopterus (flamingot) ja Phoenicoparrus (andienflamingot); pikkuflamingo, Phoeniconaias minor, on oman sukunsa ainoa laji.</p>

<p>Flamingot elävät parvissa veden äärellä. Ne syövät äyriäisiä ja levää, joita ne kahlatessaan siilaavat nokallaan matalasta vedestä.</p>

<p>Flamingojen höyhenpeite on luonnossa punertavansävyinen. Väri syntyy ravinnosta saadusta karotenoidista. Karotenoidia sisältää eniten katkaravut joita flamingot syövät.</p>

<p>Suomessa on havaittu chilen-, pikku- ja tavallisia flamingoja, mutta kaikki yksilöt on tulkittu tarhakarkulaisiksi.[2]</p>

<h3>Lajit</h3>
<ul>
<li>Flamingolinnut (Phoenicopteriformes)</li>
<li>Flamingot (Phoenicopteridae)</li>
<li>Flamingot (Phoenicopterus)</li>
<li>Chilenflamingo (Phoenicopterus chilensis) Etelä-Amerikassa</li>
<li>Flamingo (Phoenicopterus roseus) Afrikassa, Aasiassa ja Etelä-Euroopassa</li>
<li>Karibianflamingo (Phoenicopterus ruber) Karibialla</li>
<li>Andienflamingot (Phoenicoparrus)</li>
<li>Andienflamingo (Phoenicoparrus andinus) Etelä-Amerikassa</li>
<li>Punanflamingo (Phoenicoparrus jamesi) Etelä-Amerikassa</li>
<li>Phoeniconaias</li>
<li>Pikkuflamingo (Phoeniconaias minor) Afrikassa ja Intiassa</li>
</ul>


<p>Lähde: <a href="https://fi.wikipedia.org/wiki/Flamingot">https://fi.wikipedia.org/wiki/Flamingot</a></p>